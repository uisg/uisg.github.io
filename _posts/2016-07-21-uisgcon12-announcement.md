---
layout: post
author: Костянтин Корсун
date: 2016-07-21
title: Анонс UISGCON12
excerpt_separator: <!-- more -->
---

Шановні колеги!

Чергова конференція Української групи інформаційної безпеки UISGCON 12 відбудеться 25 та 26 листопада 2016 року у Premier Hotel Rus, Київ, Україна.
<!-- more -->

Ми уважно дослухалися до ваших пропозицій щодо покращення UISGCON і вирішили, що настав час для змін: цього року UISGCON буде проходити у два дні.

Перший день буде більше орієнтований на інформаційну безпеку у бізнесі та суспільстві, а також на актуальні тенденції у самій інформаційній безпеці. 

Другий день буде присвячений обміну досвідом між професіоналами та навчанню молодого покоління ІБ-шників: тренінги, воркшопи, майстер-класи, семінари, панелі, дискусії, мітапи, тощо.

Також цього року значно розшириться конкурсна програма, у численних змаганнях можна буде брати участь значно більшій кількості учасників, різного рівня кваліфікації та напрямку професійних знань та навичок. З призами, звичайно.
Виступати у нас будуть, як завжди, найкращі експерти галузі ІБ з України та Світу, послухати яких не тільки корисно, але й дуже цікаво.

Серед запрошених гостей буде одна з найвідоміших світових постатей галузі Cyber Security, але поки що нехай це залишиться під завісою таємниці. Слідкуйте за оголошеннями...

Вже втретє нагорода “Золотий Фаєрвол” знайде свого номінанта.

Ну і, безумовно, вечірнє неформальне обговорення UISGCON 12 у затишному (або навпаки, дуже шумному, як останнього разу) місці у супроводі смачних напоїв.

“Але є одне але” (С). Для забезпечення переходу UISGCON на якісно новий рівень, за відвідування заходу Оргкомітет попросить відносно невелику суму. Це дозволить зробити конференцію не тільки більш змістовною, але й значно комфортнішою. Для студентів будуть діяти спеціальні умови.

Як завжди, запрошуємо наших постійних та нових партнерів стати спонсорами та меценатами UISGCON 12. З питань партнерства просимо завертатися на biz@uisgcon.org

Тим, хто бажає взяти участь у UISGCON 12 у якості волонтерів, просимо звертатися на org@uisgcon.org

Будемо також вдячні за будь-які нестандартні/креативні/божевільні ідеї стосовно проведення UISGCON 12.

Слідкуйте за оновленнями та повідомленнями на наших ресурсах:

* [LinkedIn](https://www.linkedin.com/groups/4580558)
* [Facebook](https://www.facebook.com/ngouisg/)
* [Twitter](https://twitter.com/ngouisg)

та на телеканалах України))

Починаємо чекати на UISGCON 12!