---
layout: post
title: Розробка Плану реалізації Стратегії кібербезпеки України
date: 2016-03-29
author: Віктор Жора
---
17 березня 2016 року в Адміністрації Держспецзв’язку відбулося позачергове засідання Громадської ради. Приводом для обговорення стали положення затвердженої Президентом Стратегії кібербезпеки України та подальші заходи щодо її реалізації. У рамках формування плану заходів на 2016 рік із реалізації Стратегії члени Громадської ради при Адміністрації Держспецзв’язку, керуючись принципом закладеного у Стратегії державно-приватного партнерства та співпраці з громадянським суспільством, домовились підготувати та подати на розгляд керівництва Служби відповідні пропозиції.

ГО "Українська група інформаційної безпеки" надала до Громадської ради власні пропозиції щодо Плану реалізації Стратегії кібербезпеки України, які були обговорені в рамках постійного комітету з питань захисту інформації. Узагальнені пропозиції до Плану реалізації Стратегії кібербезпеки направлені до Адміністрації Держспецзв’язку 29 березня 2016 року.
